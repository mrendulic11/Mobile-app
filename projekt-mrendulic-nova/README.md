# Projektne faze
- [x] - Opis projekta
- [x] - Početna struktura aplikacije
- [x] - Prototip
- [x] - Konzultacije
- [x] - Finalna verzija
- [ ] - Obrana projekta

# Opis projekta
## Kratki opis

Napravit ću mobilnu aplikaciju koja ima za svrhu rješavanje svakodnevnog problema pretraživanja najjeftinijih proizvoda po trgovinama. Cilj aplikacije je prikazati informacije o cijenama proizvoda u različitim trgovinama, a pretragom doći do onog najjeftinijeg od ponuđenih. Također, ideja je i da se odabirom primjerice 10 namirnica dođe do onog dućana u kojemu bi ukupna suma računa bila najniža. 
Ideja za projekt došla je tako što svjedočimo svakodnevnom povišenju cijena, dok primanja ostaju nepromijenjena te bi ovom aplikacijom nastojala barem malo doskočiti problemu prosječnog Hrvata - rastezanja kućnog budžeta od plaće do plaće.
Ovaj projekt povezala bi sa kolegijem Okviri i alati za razvoj web aplikacija gdje bi napravila web verziju ove aplikacije.

## Popis funkcionalnosti
1. pretraživanje proizvoda u trgovinama
2. filtriranje po cijenama
3. stvaranje računa - ovaj račun ne bi bio "pravi" račun jer se ne bi moglo kupovati putem aplikacije, već je zamišljen kao neki ispis odabranih proizvoda sa cijenama i ukupnim iznosom planirane kupovine


## UPUTE
## Opis projekta
Potrebno je napisati kratki opis projekta.
Opis mora sadržavati popis osnovnih funkcionalnosti koje će biti implementirane (npr. "pretraživanje recepata", "unos novih recepta", "pretraživanje recepata po sastojcima" itd...)

## Početna struktura aplikacije
Potrebno je inicijalizirati početnu strukturu mobilne aplikacije.
Pod strukturom se podrazumijeva da definirate koliko različitih ekrana će sadržavati vaša aplikacija i osmislite navigaciju između tih ekrana koristeći jedan (ili više) pristupa koje smo obradili u vježbama.

## Prototip
U ovoj fazi bi trebali imati "grubu" verziju svoje aplikacije. Ova verzija bi trebala imati implementirane osnovne funkcionalnosti koje su navedene u opisu projekta. Ne očekuje se da su implementirane SVE funkcionalnosti niti da su postojeće funkcionalnosti potpuno ispravne.

## Konzultacije
Nakon izrade prototipa potrebno se javiti nastavniku za termin konzultacija. Na konzultacijama ćete ukratko pokazati svoj prototip te će se po potrebi napraviti modifikacija početnih zahtjeva. Dovršeni projekti bez ove faze neće biti prihvaćeni.

## Finalna verzija
Nakon demonstracije prototipa možete nastaviti sa razvojem aplikacije i implementacijom svih funkcionalnosti. Prilikom razvoja potrebno je voditi dnevnik aktivnosti prema zadanim uputama.

## Obrana projekta
Zadnja faza je obrana projekta - nakon završetka finalne verzije svoje aplikacije javite se nastavniku za dogovor oko termina obrane projekta.
